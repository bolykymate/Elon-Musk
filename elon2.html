<!DOCTYPE html>
<html lang="hu">
<head>
    <meta charset="UTF-8">
    <title>Elon Musk 2</title>
    <link rel="stylesheet" href="elon.css">
</head>
<body>
    <p>2004-ben 6,5 millió dollárt fektetett magánvagyonából a Martin Eberhard, Marc Tarpenning és Ian Wright által 2003-ban alapított Tesla Motors autógyártó startupba, mely elektromos autókat fejleszt és gyárt, illetve a töltésükhöz szükséges töltőhálózatot épít. A cégalapítók sok más befektetőt is megkerestek, de csak Musk látott elég fantáziát a cég víziójában, melynek fő céljával – az amerikai olajfüggőség csökkentése – maga is egyetértett. Befektetésével Musk a cég főrészvényese, és a vállalat elnöke lett, a következő években még több tízmillió dollárt fektetett a cégbe a beindításához. A cég tíz év alatt több sorozatgyártású modellt dobott piacra. </p>
    <p>A Tesla (korábban Tesla Motors) elektromos meghajtású autók gyártására az amerikai Szilícium-völgyben, startup vállalatként alapított innovatív autóipari vállalkozás, amely idővel a megújuló energiára épülő infrastruktúra fejlesztésébe, így a villamosenergia-tároló és -töltő egységek, napelemek kutatásába, gyártásába is belépve, forradalmi átalakulást indított el az autóközlekedés és autógyártás területén. A kezdeti nehézségeken túllépve az önvezető és elektromos meghajtású autók fejlesztésének és gyártásának piacvezetőjévé vált. Központja a Szilícium-völgyben, Palo Altóban található. </p>
    <a href="elonm.html"> <img src="vissza.JPG" alt="vissza"> </a>
</body>
</html>